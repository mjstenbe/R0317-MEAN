# MongoDB ja sen käyttäminen Nodessa

### Yleistä

Perinteiset relaatiotietokannat säilövät tietoa taulukkoina, joiden rakenne ja tietokenttien tyypit määritellään skeemassa \(schema\). Kyselyitä tietokantaan tehdään SQL-kielellä. Tunnetuimpia relaatiotietokantoja ovat esim. Oraclen tietokantaratkaisut, MySQL ja sen sisarprojekti MariaDB sekä PostgresSQL.

Uudemmat NoSQL-tietokannat sen sijaan tallentavat dataa arvo-avain -pareina tietokantaan, jolla ei ole ennalta määrättyä skeemaa eli rakennekuvausta. Tämä mahdollistaa sen, että jokainen tietokantaan syötetty tietoalkio voi olla erilainen. Tieto tallennetaan JSON tai XML-muodossa, mikä helpottaa tiedon jatkohyödyntämistä sovelluksissa. Tunnetuimpia NoSQL-tietokantoja ovat MongoDB, Cassandra ja Redis.

![Kuva: Tietokantojen suosituimmuustilastoja \(https://db-engines.com/en/ranking\) ](.gitbook/assets/image%20%281%29.png)



